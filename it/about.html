---
layout: about
locale: it
current_page: about.html
title: Serena Fabris | chi sono
description: 
keywords: Serena Fabris, chi sono
---

<p>
Nel 2008 ho iniziato a lavorare in regime freelance come traduttrice, revisore, proofreader ed esperta nell’ambito della valutazione della qualità linguistica (LQA) di testi tradotti e localizzati per le seguenti combinazioni linguistiche: <strong>portoghese</strong> (br-pt), <strong>inglese</strong> (uk-us), <strong>francese</strong> e <strong>spagnolo</strong> verso <strong>italiano</strong>.
</p>

<p>
Mentre muovevo i primi passi nel mondo della traduzione, ho lavorato anche come assistente amministrativa presso varie aziende in Italia e in Portogallo, paese in cui ho vissuto per diversi anni. Grazie a queste opportunità, ho avuto la fortuna di acquisire una conoscenza professionale in ambiti quali  logistica, contabilità e finanza, che ad oggi posso annoverare tra i settori di specializzazione in cui offro servizi di traduzione e revisione.
</p>

<p>
Di seguito trovate alcune informazioni sul mio background universitario e formativo:
</p>

<p>
Nel 2007 mi sono laureata in <strong>Interpretazione di Conferenza e Traduzione</strong> in francese e spagnolo presso la Scuola Interpreti (SSLMIT) dell’Università di Trieste.
</p>

<p>
Quando mi sono trasferita in Portogallo, nel 2009, ho studiato alla Facoltà di Lettere dell’<strong>Università di Coimbra</strong> e in seguito ho conseguito il diploma DAPLE dell’ <strong>Instituto Camões</strong> a Lisbona.
</p>

<p>
Allo stesso modo, ho deciso di specializzarmi anche in francese commerciale e finanziario, conseguendo il <strong>Diplôme supérieur de français commercial </strong>della Camera di Commercio di Parigi. Devo ammettere che in realtà non ho mai smesso di cercare nuove opportunità per migliorare le mie competenze linguistiche e per acquisirne di nuove; ad esempio, in questo momento sto frequentando un <strong>Master di II livello in Traduzione editoriale</strong> dall’inglese verso l’italiano a Torino. 
</p>